## سه ضلع اصلی قابلیت های معماری چیست----------------

شما یک مشکل دارید و برای رفع این مشکل یه سیستم نرم افزاری می نویسید ؛ جایی که متناسب با اون مشکل ، رفتاری برای حل آن مشکل نوشته می شود ، دامنه برنامه نامیده می شود ، رفتار چیزی هست که قابل اندازه گیری نیست و یک جز منطقی در برنامه محسوب می شود. قابلیت های معماری ، قابل اندازه گیری اند و چیزی خارج از دامنه اند که قابلیت های عملیاتی (operational capabilities) ، تصمیمات ساختاری داخلی و سایر نکات مهم رو نشان می دهد.


می تونیم به قابلیت های معماری ، **نیازمندی های چند جانبه** هم بگوییم.

اصولا سیستم های نرم افزاری به دو قسمت تقسیم می شود: 
- اجزای منطقی (component logic)
- قابلیت های معماری (architetural characteristics)

اجزای منطقی حوزه برنامه (Domain Program) رو نشان می دهند که در فصل 4 بررسی میشن

حالا وقتی قابلیت های معماری و اجزای منطقی رو با هم ترکیب کنیم ، یک سبک معماری بوجود می آید.
دوباره لازمه که تکرار کنیم ، قابلیت های معماری ، چیزی خارج از دامنه اند که **قابلیت های عملیاتی (operational capabilities)** ، **تصمیمات ساختاری داخلی** و **سایر نکات مهم برای موفقیت سیستم** رو نشان می دهد.

![](./Images/Pasted%20image%2020240325115800.png)

![](./Images/Pasted%20image%2020240325115220.png)

### ضلع 1: قابلیت های صریح مانند قابلیت عملیاتی-------------

آن دسته از نیازمندی ها که جز حوزه اصلی (Domain) مشکل نیستند و اصولا از لیست نیازمندی ها بصورت صریح قابل دریافت اند.

### ضلع 2: قابلیت های ضمنی مانند تصمیمات ساختاری داخلی-----------------

قابلیت های ضمنی بصورت مستقیم از لیست نیازمندی ها قابل دریافت نیستند اما یک معمار باید آنها را تشخیص بده ، مثلا برای یک سیستم نرم افزاری اندازه گیری فشار خون ، قابلیت اطمینان یک قابلیت مهم است که ممکنه در لیست نیازمندی ها ذکر نشود.

و یا در لیست نیازمندی ها ساختار بندی پروژه ذکر نمی شود و این ما هستیم که براساس نیاز پروژه ، ساختار بندی مناسب رو اعمال می کنیم.

![](./Images/Pasted%20image%2020240325120648.png)

### ضلع 3: سایر نکات ضروری-------------------

یک سیستم نرم افزاری می تونه از قابلیت های معماری زیادی پشتیبانی کنه اما تا حد امکان باید از اضافه کردن بیش از حد قابلیت به سیستم نرم افزاری ، اجتناب کرد.

هر قابلیت جدیدی که به سیستم نرم افزاری اضافه می شود ، باعث افزایش پیچیدگی سیستم های نرم افزاری می شود.

تنوع قابلیت های معماری ، باعث می شود در بخش رفتاری ، انتخاب های وسوسه انگیزی داشته باشیم ؛ اما معماران باید انتخاب های ما را محدود کنند.

قابلیت های معماری مشکلات زیر را دارند:

- **استاندارد کردن نام هر قابلیت غیر ممکن است**
  هر سازمان ممکن است از اصطلاحات متفاوتی برای قابلیت ای یکسان استفاده می کند.

- **در هم تنیدگی**
  یک قابلیت معماری ممکن است بر قابلیتی دیگر ، تاثیر بگذارد ؛ مثلا ایمن کردن برنامه ، ممکن است بر سرعت برنامه تاثیر منفی بگذارد.
  این در هم تنیدگی نشان میدهد که شما نمی توانید یک قابلیت معماری را بدون در نظر گرفتن اینکه چگونه ممکن است بر دیگر قابلیت ها تاثیر بگذارد ، انتخاب کنید. پس بهتر است یک لیست نیازمندی درست کنید و قابلیت های معماری که می خواهید داشته باشید رو اولویت بندی کنید یعنی قابلیت های معماری که اولویت بیشتری دارند رو بالاتر بنویسید و به همین ترتیب پایین بیاید. 

- **استفاده بیش از حد از قابلیت های معماری**
  قابلیت های معماری فراوان هستند و قابلیت های جدید پشت سر هم در حال اضافه شدن هست ؛ به عنوان مثال تا چند سال پیش قابلیت پردازش ابری وجود نداشت. پس باید در استفاده از قابلیت ها تعادل داشت.

#### تاثیر گذاری دامنه (Logic Component) بر قابلیت های نرم افزاری و برعکس------------------

اضافه کرد قابلیت معماری جدید می تواند بر دامنه که رفتار های برنامه در آن قرار دارد تاثیر بگذارد و همچنین تغییر در دامنه می تواند بر ضلع ساختاری از قابلیت های نرم افزاری و همچنین ضلع های دیگر تاثیر بگذارد.

---

ضلع سوم نکات ضروری رو بیان کرد که برای موفقیت قابلیت های معماری مهم بود ، این نکات مانند یک فیلتر عمل می کنند و باعث می شوند تا بتونیم قابلیت هایی رو که داشتن آنها خود است اما پیچیدگی بی موردی را به سیستم نرم افزاری اضافه می می کنند ، حذف کنیم.

#### صریح در مقابل ضمنی-----------------

بعضی چیز ها صریح اند ، یعنی به وضوح بیان شده اند - در حالی که بعضی چیز ها ضمنی اند ، یعنی به وضوح بیان نشده اند اما از زمینه های دیگر قابل برداشت اند.

![](./Images/Pasted%20image%2020240325123820.png)

همانطور که قبلا هم گفتیم ، قابلیت های معماری که به وضوح در لیست نیازمندی ها گفته شده اند ، صریح اند.

قابلیت های معماری ضمنی ، آن دسته از قابلیت هایی هستند که بر تصمیم معمار تاثیر می گذارند اما به صراحت در لیست نیازمندی ها ذکر نشده اند. به عنوان مثال ، امنیت یک قابلیت معماری ، از نوع ضمنی هست حتی اگر در نیازمندی ها ذکر نشده باشد معماران می دانند که نباید یک سیستم نرم افزاری ناامن رو معماری کنند.