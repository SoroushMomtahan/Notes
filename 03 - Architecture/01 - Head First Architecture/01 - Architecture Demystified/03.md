## طراحی در مقابل معماری---------------

من مسئول بخش طراحی سیستم نرم افزاری هستم ؛ آیا این به این معناست که من مسئول معماری این سیستم نرم افزاری هم هستم ؟

**خیر ، معماری و طراحی ، متفاوت از هم اند.**

معماری کمتر به ظاهر و بیشتر به ساختار مربوط می شود و در مقابل طراحی کمتر به ساخار و بیشتر به طراحی مربوط می شود.

رنگ دیوارها ، محل قرارگیری مبلمان و نوع کفپوشی که استفاده می کنید همه جنبه های طراحی هستند ، در حالی که اندازه فیزیکی اتاق و ارتفاع سقف هاهمه بخشی از معماری هستند.

### دیدگاه طراحی---------------

فرض کنید شرکت شما می خواهد سیستم پردازش سفارش منسوخ خود را با یک سیستم سفارشی جدید جایگزین کند که بیشتر با نیازهای خاص آن مطابقت دارد. مشتریان می توانند سفارش دهند و می توانند سفارشات را پس از ثبت مشاهده یا لغو کنند. آنها می توانند با استفاده از کارت اعتباری ، کارت هدیه یا هر دو روش پرداخت ، هزینه سفارش را پرداخت کنند.

حالا از دیدگاه طراحی ، با استفاده از نمودار UML کلاس های مورد نیاز که می تونن شامل رفتار و ویژگی باشند و همچنین نحوه ارتباط کلاس ها با یکدیگر رو رسم می کنیم.

![](./Images/Pasted%20image%2020240321125135.png)

همانطور که دیدید در طراحی حرفی از نحوه **سازماندهی** و **اسقرار** این کلاس ها نزدیم.

### دیدگاه معماری-----------------

معماری در مورد ساختار فیزیکی سیستم ها مانند سرویس ها، پایگاه های اطلاعاتی و نحوه ارتباط سرویس ها با یکدیگر و رابط کاربری است.

از دیدگاه معماری ممکن است تصمیم بگیرید برای هر نوع پرداخت در فرآیندپرداخت سفارش ، سرویس های جداگانه ایجاد کنید و یک سرویس هماهنگ کننده پرداخت برای مدیریت بخش پردازش پرداخت سیستم مانند نمودار زیرداشته باشید.

![](./Images/Pasted%20image%2020240321125722.png)

از دیدگاه معماری ، موارد زیر دارای اهمیت بسیاری است:
- نحوه ارتباط سرویس ها با یکدیگر
- کدام سرویس به کدام پایگاه داده دسترسی داشته باشد.
- چه تعداد سرویس و پایگاه داده وجود داشته باشد.
- و...

>[!tip]
>طراحی بیشتر مربوط به تعریف کلاس ها و جزئیات و ارتباط آنها با هم است و در مقابل معماری بیشتر مربوط به سرویس ها و پایگاه داده ها و نحوه ارتباط آنها با هم و همچنین نحوه استقرار فیزیکی سرویس ها است.

### طیف بین معماری و طراحی----------------

برخی از تصمیمات قطعا معماری هستند (مانند تصمیم گیری در مورد سبک معماری برای استفاده) ، و برخی دیگر به وضوح مربوط به طراحی هستند (مانند تغییر موقعیت یک میدان بر روی صفحه نمایش). متأسفانه ، اکثر تصمیماتی که با آنها روبرو می شوید بین این دو مثال در یک قرار می گیرند.

![](./Images/Pasted%20image%2020240321130328.png)

**آیا این مهمه که بدونم تصمیمی که میگیرم در دسته طراحی هست یا معماری ؟**

بله ، خیلی مهمه. چون اجرای هر تصمیمات گرفته شده مربوط به بخش های مختلف از تیم نرم افزاری می باشد.

**حالا از کجا باید فهمید که تصمیم ما در کجای این طیف وجود دارد؟**

برای فهمیدن اینکه تصمیم ما در کجای این سه طیف وجود دارد ، سه عامل رو باید بررسی کنیم ؛ پس از بررسی این سه عامل ، جواب هایی می گیریم که متوجه می شویم تصمیم مربوطه در کجای طیف قرار دارد...

- تصمیم گرفته شده ، استراتژیک است یا تاکتیکی؟
  
  تصمیمات استراتژیک ، تصمیماتی بلند مدت هستند و بر تصمیمات آتی تاثیر خواهند گذاشت.
  تصمیمات تاکتیکی ، تصمیماتی کوتاه مدت هستند و بر تصمیمات آتی تاثیری ندارند (اما ممکن است در چارچوب یک استراتژی خاص باشد)
   به عنوان مثال، تصمیم گیری در مورد اندازه خانه جدید شما بر تعداد اتاق ها و اندازه آن اتاقها تأثیر می گذارد ، در حالی که تصمیم گیری در مورد یک وسیله روشنایی خاص بر تصمیم گیری در مورد اندازه آشپزخانه یا میز ناهارخوری شما تأثیری نخواهد داشت. هر چه تصمیم استراتژیک تر باشد، بیشتر به سمت معماری طیف قرار می گیرد.
   ![](./Images/Pasted%20image%2020240321131854.png)

- تصمیم گرفته شده ، چقدر تلاش برای ایجاد یا تغییرش نیاز دارد؟
  
  تصمیمات معماری نیاز به تلاش بیشتری برای ساخت یا تغییر دارند، در حالی که تصمیمات طراحی نیاز به نسبتا کمتری دارند. به عنوان مثال ، ساختن یک قسمت اضافی برای خانه شما به طور کلی نیاز به تلاش بالایی دارد و بنابراین بیشتر در طیف معماری است ، در حالی که افزودن یک فرش به یک اتاق به تلاش بسیار کمتری نیاز دارد و بنابراین بیشتر در سمت طراحی است.
  
  گاهی اوقات بیدار شدن در صبح نیاز به تلاش زیادی دارد - ما آن را صبح های " معماری" می نامیم.
  
  ![](./Images/Pasted%20image%2020240321132236.png)
  
- تصمیم گرفته شده ، مزایا و معایب کمی دارد و یا مزایا و معایب زیادی دارد؟
  
  برخی از تصمیمات دارای مزایا و معایب زیادی هستند ، پس برای انجام دادن یا ندادن آنها نیاز به تجزیه و تحلیل بسیاری هست بنابراین جز معماری قرار میگیرند ، اما برخی دیگر از تصمیمات ریسک کمتری دارند و به همین منظور جز طراحی قرار میگیرند.
  
  ![](Pasted%20image%2020240321132755.png)

---

#### استراتژیک در مقابل تاکتیکی---------------

هرچه یک تصمیم استراتژیک تر باشد ، معماری آن بیشتر می شود. این یک تمایز مهم است، زیرا تصمیماتی که استراتژیک هستند نیاز به تفکر و برنامه ریزی بیشتری دارند و عموما بلند مدت هستند.

![](./Images/Pasted%20image%2020240321133309.png)

**آیا راهی وجود داره که بشه فهمید آیا تصمیم گرفته شده استراتژیک هست یا تاکتیکی؟**

بله ، سه سوال زیر رو از خود می پرسیم و به استراتژیک یا تاکتیکی بودن تصمیم خود ، پی می بریم:

- چقدر برای تصمیم گیری نیاز به فکر و برنامه ریزی دارید؟
- چند نفر در تصمیم گیری دخیل هستند؟
- آیا تصمیم شما شامل یک چشم انداز بلند مدت است یا یک اقدام کوتاه مدت؟


#### تلاش زیاد در مقابل تلاش کم برای ایجاد یا تغییر--------------

![](./Images/Pasted%20image%2020240321134107.png)

مارتین فاولر،  معمار و نویسنده نرم افزار ، زمانی نوشت که «معماری نرم افزار چیزهاییاست که تغییر آن سخت است». می توانید از تعریف مارتین برای کمک به تعیین اینکه تصمیم شما در کدام قسمت از طیف قرار دارد استفاده کنید. می بینید، هرچه تغییر چیزی بعدا سخت تر باشد ، بیشتر به سمت معماری طیف سقوط می کند. برعکس، هر چه بعدا تغییر آن آسان تر باشد ، احتمالا بیشتر به طراحی مرتبط است.

فرض کنید قصد دارید از یک سبک معماری به سبک دیگر بروید. مثلا از معماری سنتی n لایه به میکروسرویس ها. این تلاش مهاجرت نسبتا دشوار است و زمان زیادی را می طلبد. از آنجایی که سطح تلاش زیاد است ، تصمیم مربوطه در طیف معماری قرار میگیرد.

![](./Images/Pasted%20image%2020240321134343.png)

#### مزایا و معایب پر اهمیت در مقابل مزایا و معایب کم اهمیت----------------

برخی از تصمیم هایی که می گیرید ممکن است مزایا و معایب پر اهمیتی داشته باشند ، مانند انتخاب شهر برای زندگی. برخی دیگر ممکن است مزایا و معایب کم اهمیتی داشته باشند ، مانند تصمیم گیری در مورد رنگ فرش اتاق نشیمن. می توانید از سطح اهمیت این مزایا و معایب در یک تصمیم خاص برای کمک به تعیین اینکه آیا آن تصمیم بیشتر در مورد معماری است یا طراحی استفاده کنید. هر چه مزایا و معایب پر همیت تر باشد ، بیشتر در مورد معماری است. هر چه مزایا و معایب کم اهمیت تر داشته باشیم ، تصمیم گیری بیشتر به طراحی مربوط میشود.

![](./Images/Pasted%20image%2020240321134915.png)


